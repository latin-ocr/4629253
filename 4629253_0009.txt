De Auli Gellii vitae temporibus post alios accurate egit Baehrius in dissertatione,
quae, ut nuper facete dixit homo doctus, in ingentibus illis Erschii et Gruberi
catacumbis sepulta est. Ubi quum multa recte observata esse videantur, sunt
tamen quae Baehrius ad definitionem temporum adhibere neglexerit, sunt etiam
quae aliter definienda esse censeam.

Quo tempore Gellius adulescens in scholis fuit XVI 1 et ad gramma-
tic-os itavit VII 6, Terentius Scaurus, divi Hadriani temporibus
grammaticus vel nobilissimus (XI 15) et Hadriani ut videtur praeceptor
(vit. L. Veri c. 2) jam mortuus fuit3 nam de loco in ejus libro non intellecto
Gellio Sulpicius Apollinaris rogandus fuit, quem adulescens (adulescen-
tulus XX 6) sectabatur discendi gratia, hominem memoriae nostrae,
ut. ait, doctissimum XIII 18. Jam hic igitur monemur, adulescentiam Gellii
non in Hadriani quem ubique Divum appellat, sed in Antonini Pii aetatem incidisse.

Apollinarem Sulpicium sectatus esse videtur inde ab anno aetatis septimo
decimo vel duodevicesim03 nam ad eum se applicuit, cum jam adulescentulus
praetextam et puerilem togam mutasset magistrosque tunc sibi ipse
exploratiores quaereret XVIII 43 quae mutatio inter annum aetatis XV et
XVII fieri solebat (Marquardt. Enchirid. V 1, 135) In hac disciplina Gellius esse
coeperat inter annos p. C. 146 et 150. Nam adulescens Romae, cum etiam>
tum ad grammaticos itaret, audivit Apollinarem Sulpicium, quem
in primis sectabatur —— Erucio Claro praefecto urbi, dicere etc. VII 6.
Videtur autem Erucius Clarus (de quo cf. etiam Plin. epp. II 9 Fronto ed. Naber
p. 6) praefectus urbi post.alterum suum consulatum (146) factus esse, quae etiam
Corsinii sententia est. Etenim XIII 18 Gellius Apollinarem dicit eidem Erucio Claro,

