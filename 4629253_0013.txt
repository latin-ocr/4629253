¹1

 

Capitonis Atei conjectaneis3 nisi quaestiones quasdam Athenis in Saturnalibus
nuper tractatas esse diceret3 sed quod ΠΙ 3, 7 nuperrime se Plauti Fretum
legisse commemorat, aperte id tempus significat, quo in Noctibus suis componendis
occupatus erat.

Tam raro Gellium de aetate sua promotiore loqui, eo magis memorabile est,
quod opus suum multis demum annis post reditum e Graecia composuit.

In praefatione quam operi absoluto praemisit, se omnia tempora ad con-
tinuandam collectionem collaturum esse dicit, quantum vitae mihi deinceps
deum voluntate erit, quantumque a tuenda re familiari procurandoque
cultu liberorum meorum dabitur otium, —- Progredietur ergo numerus
librorum — cum ipsius vitae quantuli quique fuerint progressibus.
Quum autem voluminibus XX illo tempore jam ad finem perductis nova non
adjecerit, videtur non diu operi suo supervixisse. Etsi autem aliquot annos in
compositionem Noctium insumsisse potest (V. Baehrium p. 50), id tamen ex omnibus
quae adhuc disputavimus apparet, videri eum aut novissimis M. Antonini temporibus
aut Commodo solo imperante scripsisse3 sed potest sane etiam Pertinaci condisci-
pulo suo apud Sulpicium Apollinarem superstes fuisse.

