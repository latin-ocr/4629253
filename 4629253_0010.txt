W ΣΙ

 

qui praefectus urbi et bis consul fuit, de loco quodamcatonis rescripsisse
se praesente3 (nam id temporis inquit ego adulescens Romae sectabar
eum discendi gratia); alioquin opinor dixisset: qui postea iterum consul
fuit vel tale quid. Quod si quaerimus, quando Gellius natus esse videatur, defe-
rimur ad a. p. O. fere 130, non ut Baehrius l. l. p. 48¹³ ad a. p. Ο. 140. His
eisdem annis* etiam rhetores Antonium Julianum et T. Castricium frequentabat.
Hic, quem Fronto ad amic. 11 2 ed. N. p. 190 nostrum appellat, vir a D. Ha-
driano in mores atque litteras spectatus, Romae locum principem
habuit declamandi ac docendi XIII 223 sed etiam ille docendis publice
juvenibus magister fuit XIX 9. Adulescentulum se illo tempore fuisse diserte
dicit XVIII 9, ubi narrat se cum magistro et condiscipulis Puteolis ferias aestivas
egisse. Praeterea jam tum consuetudo ei cum Frontone erat XIX 8: Adulescen-
tulus Romae p'riusquam Athenas concederem, quando erat a ma-
gistris auditionibusque obeundis otium ad Frontonem Cornelium
visendi gratia pergebam. Etiam consuetudo cum Anniano poeta (X17 IX 10
qui in fundo suo quem in agro Falisco possidebat vindemiam agitare solebat XX 8)
huic. tempori videtur assignanda esse3 si quidem Annianus Valerium Probum au-
divit, quem sub Nerone vixisse constat, etsi ad Domitiani tempora vitam pro-
duxisse verisimile est (Jahn Proll. ad Pers. p. CXXXVII). Num jam illo tempore
in Juli Paulli poetae familiaritate fuerit, quem identidem hominem in memoria
nostra doctissimum appellat (Ι 22 V 4 XVI 10) incertum est. Hic vir
bonus et rerum litterarumque veterum impense doctus in herediolum
quod in agro Vaticano possidebat, Gellium cum Julio Celsino Numida invitabat
(XIX 7) item Frontonis amico (XIX 10).

Si Gellium duodevicesimam tere annum agentem in disciplinam Apollinaris
sese tradidisse sumimus, videtur apud hos magistros septem fere annos versatus
esse, nam quum ex angulis secretisque librorum ac magistrorum in
medium jam hominum et in lucem fori prodiret XIII 13 (ubi se studio
juris civilis operam dedisse significat), stau‘m a praetoribus lectus in judices
esse videtur, ut judicia quae appellantur privata susciperet: eo tempore
dicit se hominem adulescentem fuisse a poetarum fabulis et a rhetorum
epilogis ad judicandas lites vocatum.

